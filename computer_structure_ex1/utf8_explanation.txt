Utf8 זה ראשי תיבות של 8-bit Unicode Transformation Format  , והמשמעות היא קידוד תווים שלפיו ניתן לקרוא מספרים השמורים במחשב ולהמירם למספרים ייצוגיים שניתן להמיר לתוווים.
אורך הקידוד החוקי בבתים בutf8 הוא בין אחד לארבע בתים בהתאם לתו.
הקידוד יכול לייצג מעל למיליון תווים שונים (1,112,064 של יוניקוד ומעבר)
הקידוד לא מושפע מאינדאניות כי הוא קידוד באורך משתנה, לייצוג של הבתים אין קשר לארכיטקטורת הCPU אלא שיש לו אלגוריתם ספיציפי לקידוד מספר בתים והוא תמיד יציג את אותו סדר הביטים לא משנה באיזה מעבד הוא פועל.
היחס לASCII:
תווי ASCII מומרים למספרים ההקסדצימלים 0x00 עד 0x7F ומקודדים לבית אחד. מספיקות 7 סיביות כדי לייצג אותם ולכן הMSB של כל בית של התווים האלה תהיה 0. 
כיוון שתווי הASCII מקודדים בUTF-8 באמצעות בית אחד, אז מתקבל שהייצוגים זהים לחלוטין וכך יש תאימות לאחור לASCII.
יתרונות הקידוד:
•	ASCII מוכל בתוך UTF-8 (ההסבר מלמעלה) ולכן אין צורך להמיר טקסטים קיימים שכבר קיימים בASCII.
•	ניתן להפעיל כל אלגוריתם חיפוש המבוסס על חיפוש לפי בתים על טקסטים שקודדו בUTF-8
•	קל לזהות בפשטות ובאמינות טקסטים שקודדו ב UTF-8 
•	ביחס ל UTF-16 , UTF-8 תופס חצי מהזכרון.

דוגמאות:
תו באורך בית אחד:
$ - U+0024 נמצא בטווח האותיות U+0000 עד U+007F ולכן מקודד על ידי בית אחד. 
על פי המוסכמה תווים שמיוצגים על ידי בית אחד מקבילים לתווי ASCII כך שהסיבית השמאלית ביותר כבויה, ולכן נקבל את הקידוד 00100100, ובהקסה דצימלי זה 24.
תו באורך שני בתים:
האות א' נמצאת בטווח האותיות U+0080 ל U+07FF ולכן המוסכמה היא שתהיה מקודדת בשני בתים באופן הבא: הבית הראשון מתחיל ברצף 110, שאר הבתים מתחילים ברצף 10.
הייצוג של א' בהקסדצימלי – 0x05D0. בבית הראשון יש 5 סיביות פנויות, ובבית השני יש 6 סיביות פנויות (השלמה ל8 בכל בית), ולכן בסך הכל יש 11 סיביות פנויות.
רושמים את המספר בייצוג בינארי ב11 סיביות ומקבלים 10111010000 ומכניסים את הקידוד לתוך הסיביות הפנויות כך שמתקבל 11010111 ו-10010000. וקיבלנו בהקסה דצימלי 0xD7 0x90 וכך מקודדת א' בUTF-8.
תו באורך שלושה בתים:
ह - U+0939 – נמצא בטווח 000800 עד 00FFFF , ועל פי המוסכמה הבית הראשון מתחיל ברצף 1110 ושאר הבתים ברצף 10 .
הקידוד הבינארי של התו הוא 0000 1001 0011 1001 וכעת נכניס לכל בית את הסיביות על פי מה שהוסבר – ונקבל: 11100000 10100100 10111001 שבהקסה דצימלי זה E0 A4 B9
